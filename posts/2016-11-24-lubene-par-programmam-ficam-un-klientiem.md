---
title: Lubene par programmām, fīčam un klientiem
---
Nejaušu internetā uzrāvos uz šo lielisko rakstu - [So a product manager asks you to fix a bug…](https://medium.freecodecamp.com/youre-asked-to-make-a-fix-e156b802ad92)
Lieliska lubene par dzīvi programmatūras izstrādes jomā :)
Lasās ļoti raiti un viegli, gluži kā [Dilberta komikss.](http://dilbert.com)
<!--more-->

Esmu pārliecināts, ka līdzīgā situācijā ir atradušies lielākā daļa no mums. "Bizness" prasa "fīču", kas lauž mūsu loloto kodu. Kodu, kur katra rindiņa ir rūpīgi pārdomāta un strādā unisonā ar visām pārējām. Programmu, kas kā augstākās klases orķestris izspēlē simfoniju, un izdara to elgeganti.
![](/images/dilbert_features.gif)

Ehh, _c'est la vie_.
Kamēr mēs esam paši sava darba pasūtītāji un daram to priekš sevis, tikmēr koda eleganci var likt pirmajā prioritātē. Tomēr, būsim godīgi, visi mēs strādājam komerciālās kompānijās (un tātad lielāko sava produktīvā laika daļu pavadam to labā), kas ražo programmatūru, lai pelnītu. Savukārt, lai pelnītu, kādam par to ir jāmaksā. Un par to maksā klienti, kas to lieto. Un tie kas maksā, tie pasūta mūziku.