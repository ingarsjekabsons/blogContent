---
title: Vanilla Mac, jeb less is more
---
Sākumā nedaudz ievads.
Kopš tālā 2013. gada mans dators bija kļuvis mazliet lēnāks un nefunkcionālāks kā gribētos un kaut ko gribējās pasākt lietas labā.
Iet runa par MacBook Pro (mid 2012). Sāku es viņu lietot ar preinstalētu kalnu lauvu (OS X "Mountain Lion"). Katru gadu godīgu atjaunojos uz jaunāko izlaisto OS X, kas ir tātad 3 apgreidi līdz macOS sierra.<!--more-->

Kā zināms, migrācijas starp versijām tomēr nav tik klupņudrošas kā instalācijas no nulles, kas laikam bija atstājis savas sekas arī manā gadījumā. Turklāt tajā tālajā 2013-ajā es vēl biju jauns "svičeris", kas visu savu apzināto mūžu līdz tam bija lietojis Windows operētājsistēmu desktop datoriem, tadēļ bieži dēļ nezināšanas mēdzu izdarīt daudzas sliktas lietas.

Tāpat arī bija saradusies kaudze ar nevajadzīgām sīkaplikācijām - laika ziņu widžets, radio widžets un vēl šis un tas.

Tad nu nolēmu spert diezgan kardinālu soli - instalēt jauno macOS Sierra no nulles, atstājot tikai pašu nepieciešamo, visu lieko vienkārši izmest.

Pati instalācija nekādas raizes nesagādāja, ilgākais bija nokopēt savus svarīgos datus uz ārējā diska. Tālāk jau viss kā pa diedziņu - uztaisam instalācijas "disku" USB cietnī, iespraužam, restartējam režīmā "izvēlēties sāknēšanās disku" un instalācija var sākties.

Interesantākā daļa bija pēc macOS instalācijas izvēlēties minimumu papildprogrammu, kuras instalēt. Tieši ar šo sarakstu es vēlējos ar jums padalīties.

##Lūk, mans programmu saraksts ar minimālo nepieciešamo izdzīvošanai:

- [Parallels Desktop](https://www.parallels.com) - Windows virtualizācijai. 
Jā, diemžēl darbā man nepieciešamas dažas programmas, kurām īsti alternatīvu uz Mac nav. Manā gadījumā tās ir divas - SQL Navigator Oracle DB brovzēšanai (Javisko Oracle SQL Developer es tā arī nespēju palietot) un Microsoft Visio. Pēdējo no abiem man vajag diezgan reti, bet tad, kad vajag - tad vajag.
Iespējamās alternatīvas - Virtual Box. Par cik esmu dikti pieradis pie Parallels, šobrīd neapsveru mainīt.

- [1Password](https://1password.com) - paroļu, loginu, licenču utt. drošas glabāšanas rīks. 
Lietoju jau ļoti daudz gadus uz telefona, planšetes un datora, fantastiski ērts. Must have absolūts.

- **MS Word, Excel, PPoint for Mac** - ko te daudz komentēt, must-have produktivitātes tūļi.
Alternatīvas - Libre Office, Open Office; Apple Pages/Numbers/Keynote neapsveru, neviena no tām nespēj konkurēt šobrīd ar MS Office. Apple softu funkcionalitāte pietiktu "mājas lietošanā", tomēr man ar to ir par īsu. Par cik pašam par šo no savas kabatas jāmaksā nav, tad cena nav galvenais :)

- **MS Lync** - saziņas līdzeklis ar kolēģiem

- [iTerm](https://www.iterm2.com) - lielisks termināla softs. Priekš manis standarta Mac OS terminālī pietrūkst ērts veids pārslēgties starp tabiem, ja tas būtu - lietotu iebūvēto.

- [Reeder](http://reederapp.com/mac/) - RSS Fīdu klients. Neesmu sen meklējis alternatīvas, iespējams ir jau kas labāks.

- [Sublime Text](https://www.sublimetext.com) - lietoju tikai kā fikso editoru pierakstiem, teksta kārtošanai / formatēšanai. Lietoju bezmaksas versiju, manām vajadzībām mazliet par advancētu, iespējams varētu atrast kaut ko piemērotāku. Iebūvētā Notes aplikācija ļoti kaitina, viņu palietot es nespēju.

- [Transmit](https://panic.com/transmit/) - grafiskais FTP klients. Man ļoti reti ir nepieciešams FTP, tādēļ ļoti iespējams varētu iztikt ar iebūvēto komandrindas FTP klientu. Tiesa gan, grafiskajā ir credential menedžments :)

- [XQuartz](https://www.xquartz.org) - X serveru klients. Bieži nav nepieciešams, bet kad vajag - tad vajag.

- **Chrome** - lai strādātu ar korporatīvo google kontu.

Nu tas arī viss.
Nekādus speciālos kalendāra softus es vairs nelietoju (pirms tam bija Fantastical), lietoju iebūveto Calendars.
Nekādus speciālos failsistēmas navigatorus nelietoju, iebūvētais Finder visu var izdarīt.
Nekādus Spotlight aizstājējus.
Nekādus custom screenseiverus ar fancy šmancy fīčām arī nelietoju, viss pēc iespējas defaultais.

Un ziniet ko, liekas, ka dators tagad lido!
Fīčas, kas pirms tam man nestrādāja vai strādāja ar mainīgām sekmēm (piemēram - Handoff, screen-sharing mājās ar Mac Mini utt.) - tagad strādā lieliski.

Tagad tikai jācenšas šo skaistumu nesačakarēt dikti ātri :)